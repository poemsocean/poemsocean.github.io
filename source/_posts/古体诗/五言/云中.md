---
title: 云中
date: 2018-03-17
categories: 古体诗
tags:
  - 自然
  - 推荐
  - 古风
description: 天间听仙乐，云中自往来。
---

天间听仙乐，云中自往来。狂风何恣意，倏忽飞瑶台。
飘飖如月影，放浪无形骸。银河尽可挹，繁星灿欲摘。
逍遥还拂袖，纷纷散尘埃。举手招神龙，遨游翔云海。
洪流互激荡，清迥动遐籁。溟蒙弥天地，高渺出一概。
谁与踏琼霄，叱咤吞大块。力擎千钧舞，煊赫双目骇。
啸虹成龙虎，心潮壮澎湃。谈吐生豪气，阔笑畅雄怀。
倒觥似酩酊，烂漫醉颜回。恍惚跌梦境，落地为婴孩。