---
title: 故思--并序
date: 2010-04-01
description: 恶乌出兮凤不复，雷霆惊兮紫电怵，灼灼兮瞑目，嘈匝三珠树。
---

（因念潇湘，沈怀终日。）

恶乌出兮凤不复，雷霆惊兮紫电怵，灼灼兮瞑目，嘈匝三珠树。广寒浴，玉兔去；玄武恤，青兕惧，朱雀靛兮金雕绿。巫师营据，暗扬旌羽，嚎啕漫息，硁磕沆诩。横势结海郁，劖光戕皇旭。漱液洶洶兮失午，缈缈兮迷浦，沧浪浩荡不可径度。纵余吸瀑以修屈虹兮，虬盘非弧，豪雄慨叹仰天无。嗟呼！怅余江湘之迢邈兮，骁驱竟未顾，空期永待，哀美人兮迟暮。回风吹尺素，罗幕东南入，渔歌和烟渚，灵草衰兮蘩芜，凌霄兮飞鹭，袅袅兮落木。乔峰若有淑均兮，纭仚仚兮应可闻兰杜，黄云结山户，吾欲此中宿。佳节皓兮偶夫子，胆气抟射兮壮品千古、酣畅人物。蘅叶秀兮零露，铫酒温兮临夙。明灿灿兮曙目，但有晴兮须长驻。檀晕兮岳麓，霞想仙兮殷慕。

> 2010.04