---
title: 逍遥篇
date: 2018-05-13
categories: 古体诗
tags:
  - 自然
  - 推荐
  - 精选
  - 古风
description: 笑他世上清醒人，笑我酒中糊涂仙。一日一饮一回醉，一步一倒一疯癫。
---

笑他世上清醒人，笑我酒中糊涂仙。一日一饮一回醉，一步一倒一疯癫。
裘马锦衣度春风，当垆换酒掷万钱。提壶灌顶酣大梦，醉似烂泥花底眠。
狂风萦袍蝶满襟，乱红迷眼香扑面。瀑布垂渊雾缭绕，桃花满谷人不见。
有朋有朋远道来，风回小迳梨似霰。载歌载舞拍相迎，斗酒斗肉喜张宴。
一壶一扇一乐呵，一唱一和一弹剑：逆转时空秉星辰，变换古今相激辩。
英雄一一争战场，龙驹风雏各倾艳。危冠美髯踏凌霄，麟甲金靴登宝殿。
笔走龙蛇叱风云，滚滚惊雷动百川。浑然不知人间世，放声大笑我自喧。
日薄西山不觉暮，通宵达旦又何年？悠哉悠哉胡不归，把酒言欢抵足眠。
掌中苍穹孕日月，袖里乾坤腾云烟。疏狂潦草吹欲去，抟身忘世舞翩跹。
极乐自在本无边，何必扶摇上九天。揽尽繁华歌盛世，乐在逍遥戏人间。
快意人生图一醉，酣畅淋漓酒中淹。卿复红颜再少年，我是人间不老仙。