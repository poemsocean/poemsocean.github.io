---
title: 江汉篇
date: 2011-04-01
categories: 推荐
tags:
  - 古风
  - 推荐
  - 豪放
  - 酒
description: 江汉汉江上，行舟行欲唱。高歌初经天，惊仙隔江望。
---

江汉汉江上，行舟行欲唱。高歌初经天，惊仙隔江望。江上双帆似仙羽，仙人视我如仙侣。遂择华亭居，满闻紫姻曲。翩翩姮媛舞，时时起金鼓。大呼即兴风，遍将春庭抚。春庭锦帐暖，处子临款款。绰绰萦粉带，袅袅轻烟外。素女奉碧桃，美酒罗佳肴。洛洛晴怀开，磊磊金樽举。莫道窖藏尽，径向玉湖取。冥冥花间醉，荧荧繁星许。庆烛飞燎光，零落若星雨。星雨洒江汉，长流何灿灿，旷哉飏浩叹，盈盈波滥漫。白波兮潆洄，欲归不归人胡为？巡遊所向志，梦里身外世。复见江汉奇，方生由来疑。旅夜重霜结，栖树孤鹃啼。凛凛天河阔，冰鳞含琥魄。江上燃星火，冉冉皆似我。恍恍而顿失，离魂犹未裹。暂伴沧溟住，游魂知何处。窅窅空际晓，隐隐不知数。遍踏诸天寻，天神感我云：江汉有源，其涌如泉，齐涌如泉，其下也悬；江汉有尾，其摆如虺，齐摆如虺，其上也陒。苦念夜遗恨，朝辞欲复问。遥指阊阖开，勿与天机乖。皇门握虎将，雄威势吞象。乏我凤毛信，谓返未得进。行吟江汉滨，始露红莲心。初恋泛江汉，龙船过天津。上皇见我亲，邀我于上宾，上宾登上座，一醉同归卧。

> 2011.04